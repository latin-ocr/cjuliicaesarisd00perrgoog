48 ΒΕ BELLO CIVILI

dabat. Hac de causa constituerat signa inferentibus resis-
tere, prior proelio non lacessere. LXXXIII. Acies erat
Afraniana duplex legionum v, tertium in subsidiis locum
alariae cohortes obtinebant3 Caesaris triplex3 sed primam

5 aciem quaternae cohortes ex v legionibus tenebant, has sub--
sidiariae ternae et rursus aliae totidem suae cujusque legionis
subsequebantur 3 sagittarii funditoresque media contineban-
tur acie, equitatus latera cingebat. Tali instructa acie
tenere uterque propositum videbatur: Caesar, ne nisi coactus

10 proelium committeret3 ille, ut opera Caesaris impediret.
Producitur tum res, aciesque ad solis occasum continentur3
inde utrique in castra discedunt. Postero die munitiones
institutas Caesar parat perficere3 illi vadum fluminis Sicoris
tentare, si transire possent. Qua re animadversa Caesar Ger-

15 manos levis armaturae equitumque partem fiumen trajicit
crebrasque in ripis custodias disponit. LXXXIV. Tandem
omnibus rebus obsessi, quartum jam diem sine pabulo re-
tentis jumentis, aquae, lignorum, frumenti inopia colloquium
petunt, et id, si fieri possit, semoto a militibus locO. Ubi id

20 a Caesare negatum et, palam si colloqui vellent, concessum
est, datur obsidis loco Caesari filius Afranii. Venitur in
eum locum quem Caesar deligit. Audiente utroque exercitu
loquituLMranius: non esse aut ipsis aut militibus succen-
sendum, quod fidem erga imperatorem suum Cn. Pompeium

25 conservare voluerint. Sed satis jam fecisse officio satisque
supplicii tulisse. Perpessos omnium rerum inopiam3 nunc
vero paene ut feras circummunitos prohiberi aqua, prohiberi
ingresSU, neque corpore dolorem neque animo ignominiam
ferre posse. Itaque se victos confiteri 3 orare atque obse-
39 crare, si qui locus misericordiae relinquatur, ne ad ultimum
supplicium progredi necesse habeant. Haec quam potest
demississime et subjectissime exponit. LXXXV. Ad ea
Caesar respondit: nulli omnium has partes vel querimoniae
vel miserationis minus convenisse. Reliquos enim omnes
35 officiium suum praestitisse ε se, qui etiam bona condicione,
et loco et tempore aequo confligere noluerit, ut quam inte-

Λ,-

 

 

